+++
date = '2024-10-30T17:48:11+01:00'
draft = true
title = 'Finanza_agevolata'
+++


Rating di legalità {#rating-di-legalituxe0}
==================

Il Rating di legalità è il nuovo strumento introdotto nel 2012 per le
imprese italiane, al fine di introdurre i principi di comportamento
etico in ambito aziendale, tramite l'assegnazione di un giudizio sul
rispetto della legalità da parte delle imprese che ne abbiano fatto
richiesta e, più in generale, sul grado di attenzione riposto nella
corretta gestione del proprio business.\
Al riconoscimento di un sufficiente livello di rating di legalità
-convenzionalmente misurato in "stellette" -- , l'ordinamento ricollega
vantaggi in sede di concessione di finanziamenti pubblici e agevolazioni
per l'accesso al credito bancario.\
Vediamo più da vicino di cosa si tratta.

Polizze
=======

La fidejussione, sostitutiva della cauzione, è indispensabile per
partecipare ad appalti e per sottoscrivere i relativi contratti.\
 \
Il nostro partner opera da oltre un decennio solo nel ramo cauzioni del
settore edilizia ed appalti pubblici, ed è in grado di poter progettare
e costruire i migliori programmi di copertura assicurativa per i lavori
e per l'azienda, alle migliori condizioni di mercato, con affidamenti
particolarmente ampi, ma soprattutto in tempo reale e con strumenti di
estrema avanguardia.\
 \
I servizi offerti riguardano:

- Polizze provvisorie;

- Polizze definitive;

- C.A.R.;

- Anticipazioni;

- Rate di saldo;

- Decennale Postuma;

- R.C.T./R.C.O. con tassi convenzionati;

- Sorveglianza stradale

**Sicurezza e Formazione**

Il servizio Formazione e Sicurezza nasce dalla collaborazione con il
nostro partner per soddisfare tutte le esigenze dei nostri clienti
offrendo servizi di consulenza aziendale e corsi, sia didattici che
pratici, con docenti esperti di sicurezza.

**Riserve**

Il servizio, curato da Legali qualificati nel settore, potrà supportare
le imprese per la soluzione di ogni criticità relativa alla fase
esecutiva del contratto e quindi dalla consegna dei lavori fino al
collaudo delle opere quale atto tecnico-amministrativo.

MOG-231

Il D.Lgs. 231/2001 ha introdotto per la prima volta nel nostro
ordinamento la responsabilità in sede penale degli enti, che si aggiunge
a quella della persona fisica che ha realizzato materialmente il fatto
illecito. La nuova responsabilità sorge soltanto in occasione della
realizzazione di determinati tipi di reato da parte di soggetti legati a
vario titolo all'ente e solo nelle ipotesi che la condotta illecita sia
stata realizzata nell'interesse o a vantaggio di esso. Dunque, non
soltanto allorché il comportamento illecito abbia determinato un
vantaggio, patrimoniale o meno, per l'ente, ma anche nell'ipotesi in
cui, pur in assenza di tale concreto risultato, il fatto-reato trovi
ragione nell'interesse dell'ente. L'art. 6 del D.Lgs. 231/2001 contempla
tuttavia una forma di esonero da responsabilità dell'ente se si
dimostra, in occasione di un procedimento penale per uno dei reati
considerati, di aver adottato ed efficacemente attuato modelli 231
idonei a prevenire la realizzazione degli illeciti penali considerati.
L'esonero dalle responsabilità dell'ente passa attraverso il giudizio
d'idoneità del sistema interno di organizzazione e controlli, che il
giudice penale è chiamato a formulare in occasione del procedimento
penale a carico dell'autore materiale del fatto illecito. Dunque, la
formulazione dei MODELLI 231 e l'organizzazione dell'attività
dell'organo di controllo devono porsi come obiettivo l'esito positivo di
tale giudizio d'idoneità.


